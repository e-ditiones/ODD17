<?xml version="1.0" encoding="UTF-8"?>
<text xmlns="http://www.tei-c.org/ns/1.0" xml:id="EXP_0014">
   <body>
      <p>
         <pb n="3" facs="https://gallica.bnf.fr/ark:/12148/bpt6k3142288/f17"/>
         <fw>
            <lb/>3</fw>A LA REYNE.<hi>M</hi>ADAME,
         <lb/>Ceux qui s’aduiſerent de
         <lb/>donner vn Soleil pour deuiſe
         <lb/>au Roy voſtre Pere, auec ce
         <lb/>mot, Il n'a point d’Occident pour moy, firent
         <lb/>plus qu’ils ne penſoient: parce qu'en repreſen¬
         <lb/>tans ſa grandeur qui voit preſque touſiours ce
         <lb/>Prince des Aſtres ſur quelqu'vne de ſes terres,
         <lb/>ſans interuale de nuict; ils rendirent la deui¬
         <lb/>ſe hereditaire en voſtre Majeſté, preſageans
         <lb/>vos vertus, &amp; de plus, la beatitude des Fran¬
         <lb/>çois ſous voſtre Auguſte preſence. C'eſt diſie
         <lb/>chez voſtre Majeſté, Madame, que la lumie¬
         <lb/>re des vertus n'aura point d’Occident ny cõ¬
         <lb/>ſequemment l'heur &amp; la felicité de nos Peu¬
         <lb/>ples qu'elles eſclairerõt. Or comme vous eſtes
         <lb/>en l’Orient de voſtre aage &amp; de vos vertus <fw>
            <lb/>A ij
            <pb n="4" facs="https://gallica.bnf.fr/ark:/12148/bpt6k3142288/f18"/>
            <lb/>4 Epiſtre à la Reyne.</fw>
         <lb/>enſemble, Madame, daigneZ prendre cou¬
         <lb/>rage d'arriuer en meſme point au midy de luy
         <lb/>&amp; d’elles, ie dis de celles qui ne peuuent meurir
         <lb/>que par temps &amp; culture: car il en eſt quel¬
         <lb/>ques vnes des plus recommendables, entre
         <lb/>autres la Religion, la charité vers les pauures,
         <lb/>la chaſteté &amp; l'amour coniugale, dont vous
         <lb/>aueZ touché le midy dés le matin. Mais cer¬
         <lb/>tes il faut le courage requis à cet effort auſsi
         <lb/>grand &amp; puiſſant que voſtre Royauté, pour
         <lb/>grande &amp; puiſſante qu'elle ſoit: les Roys eſtãt
         <lb/>battus de ce malheur, que la peſte infernale des
         <lb/>flatteurs qui ſe gliſſent dans les Palais, leur
         <lb/>rend la vertu &amp; la clair voyance ſa guide &amp;
         <lb/>ſa nourrice, d’vn accez infiniment plus diffi¬
         <lb/>cile qu'aux inferieurs. Ie ne ſcay qu'vn ſeur
         <lb/>moyen à vous faire eſperer, d’atteindre ces
         <lb/>deux midys en meſme inſtant: c'eſt qu’il plai¬
         <lb/>ſe à V.M. ſe ietter viuement ſur les bons li¬
         <lb/>ures de prudence &amp; de mœurs: car außi toſt
         <lb/>qu'vn Prince s'eſt releué l'eſprit par cet exer¬
         <lb/>cice, les flatteurs ſe trouuans les moins fins ne
         <lb/>s'oſent plus iouër à luy. Et ne peuuent commu¬
         <lb/>nemẽt les Puiſſans &amp; les Roys receuoir inſtru¬
         <lb/>ction opportune que des mors: parce que les
         <lb/>viuans eſtans partis en deux bandes, les foux
         <lb/>&amp; meſchans, c'eſt à dire ces flateurs dont eſt
         <pb n="5" facs="https://gallica.bnf.fr/ark:/12148/bpt6k3142288/f19"/>
         <fw>
            <lb/>Epiſtre à la Reyne. 5</fw>
         <lb/>queſtion ne ſçauent ny veulent bien dire pres
         <lb/>d'eux; les ſages gens de bien peuuent &amp;
         <lb/>veulent, mais ils n'oſent. C'eſt en la vertu cer¬
         <lb/>tes, MADAME, qu'il faut que les perſonnes de
         <lb/>voſtre rang cherchent la vraye hauteſſe &amp; la
         <lb/>Couronne des Couronnes: d'autant qu'ils ont
         <lb/>puiſſance &amp; non droit de violer les loix &amp;
         <lb/>l'equité, &amp; qu'ils trouuent autant de peril &amp;
         <lb/>plus de honte que les autres hommes à faire ce
         <lb/>coup. Außi nous apprend vn grand Roy luy
         <lb/>meſme, que toute la gloire de la fille du Roy eſt
         <lb/>par dedans. Quelle eſt cependant ma ruſticité,
         <lb/>tous autres abordent leurs Princes Roys en
         <lb/>adorant &amp; loüant, i'oſe aborder ma Reyne
         <lb/>en preſchant? Pardonnez neantmoins à mon
         <lb/>Zele, MADAME, qui meurt d'enuie d’ouyr
         <lb/>la France crier ce mot, auec applaudiſſe¬
         <lb/>ment, La lumiere n'a point d’Occident pour
         <lb/>moy, par tout ou paſſera voſtre MAIESTE'
         <lb/>nouueau Soleil des vertus: &amp; d’enuie enco¬
         <lb/>re de tirer d'elle, ainſi que i'espere de ſes di¬
         <lb/>gnes commencement, vne des plus fortes
         <lb/>preuues du Traicté que i'offre à ſes pieds,
         <lb/>pour maintenir l’egalité des hommes &amp; des
         <lb/>femmes. Et non ſeulement veu la grandeur
         <lb/>vnique qui vous eſt acquiſe par naiſſance &amp;
         <lb/>par mariage, vous ſeruirez de miroir au ſexe <fw>
            <lb/>A iij
            <pb n="6" facs="https://gallica.bnf.fr/ark:/12148/bpt6k3142288/f20"/> 6 Epiſtre la
            Reyne.</fw>
         <lb/>&amp; de ſuiet d’emulation aux hommes encore,
         <lb/>en l'eſtẽduë de l'Vniuers, ſi vous vous esleueZ
         <lb/>au prix &amp; merite que ie vo9 propoſe: mais außi
         <lb/>toſt, MADAME, que vous aurez pris reſolu¬
         <lb/>tion de vouloir luyre de ce bel &amp; precieux eſ¬
         <lb/>clat, on croira que tout le meſme ſexe eſclaire
         <lb/>en la ſplendeur de vos rayons. Ie ſuis de vo¬
         <lb/>ſtre Maieſté
         <lb/>MADAME,
         <lb/>Tres-humble &amp; Tres-obeiſſan¬
         <lb/>te ſeruante &amp; ſubjecte.
         <lb/>GOVRNAY.
         <pb n="7" facs="https://gallica.bnf.fr/ark:/12148/bpt6k3142288/f21"/>
         <fw>
            <lb/>7</fw>EGALITE' DES HOM¬
         <lb/>MES ET DES FEMMES.
         <lb/>
         <hi>L</hi>A pluſpart de ceux qui
         <lb/>prennẽt la cauſe, des fem¬
         <lb/>mes, contre cette orgueil¬
         <lb/>leuſe preferance que les
         <lb/>hommes s’attribuent, leur
         <lb/>rendent le change entier: r’enuoyans la
         <lb/>preferance vers elles. Moy qui fuys tou¬
         <lb/>tes extremitez, ie me contente de les eſ¬
         <lb/>galer aux hommes: la nature s’oppoſant
         <lb/>pour ce regard autant à la ſuperiorité
         <lb/>qu’à l’inferiorité. Que diſ-je, il ne ſuffit
         <lb/>pas à quelques gens de leur preferer le
         <lb/>ſexe maſculin, s’ils ne les confinoient
         <lb/>encores d’vn arreſt irrefragable &amp; ne¬
         <lb/>ceſſaire à la quenoüille, ouy meſme à la
         <lb/>quenouille ſeule. Mais ce qui les peut
         <lb/>conſoler contre ce meſpris, c’eſt qu’il
         <pb n="8" facs="https://gallica.bnf.fr/ark:/12148/bpt6k3142288/f22"/>
         <fw>
            <lb/>8 Egalité des Hommes</fw>
         <lb/>ne ſe faict que par ceux d’entre les hom¬
         <lb/>mes auſquels elles voudroient moins
         <lb/>reſſembler: perſonnes à donner vray
         <lb/>ſemblance aux reproches qu’on pour¬
         <lb/>roit voſmir ſur le ſexe feminin, s’ils en
         <lb/>eſtoient, &amp; qui ſentent en leur cœur ne
         <lb/>ſe pouuoir recommãder que par le cre¬
         <lb/>dit de l’autre. D’autant qu’ils ont ouy
         <lb/>trompetter par les ruës, que les femmes
         <lb/>manquent de dignité, manquent auſſi
         <lb/>de ſuffiſance, voire du temperament &amp;
         <lb/>des organes pour arriuer à cette-cy, leur
         <lb/>eloquence triomphe à preſcher ces ma¬
         <lb/>ximes: &amp; tant plus opulemment, de ce
         <lb/>que, dignité, ſuffiſance, organes &amp; tem¬
         <lb/>perament ſont beaux mots: n’ayans
         <lb/>pas appris d’autre part, que la premiere
         <lb/>qualité d’vn mal habill’homme, c'eſt de
         <lb/>cautionner les choſes ſoubs la foy po¬
         <lb/>pulaire &amp; par ouyr dire. Voyez tels eſ¬
         <lb/>prits comparer ces deux ſexes: la plus
         <lb/>haute ſuffiſance à leur aduis où les fem¬
         <lb/>mes puiſſent arriuer, c’eſt de reſſembler
         <lb/>le commun des hommes: autant eſlon¬
         <lb/>gnez d’imaginer, qu’vne grande femme
         <lb/>ſe peuſt dire grandhomme, le ſexe chã¬
         <lb/>ge, que de conſentir qu’vn homme ſe <fw>
            <lb/>peuſt
            <pb n="9" facs="https://gallica.bnf.fr/ark:/12148/bpt6k3142288/f23"/>
            <lb/>Et des Femmes. 9</fw>
         <lb/>peuſt eſleuer à l’eſtage d’vn Dieu. Gens
         <lb/>plus braues qu’Hercules vrayement,
         <lb/>qui ne desfit que douze monſtres en
         <lb/>douze combats; tandis que d’vne ſeule
         <lb/>parolle ils desfont la moitié du Mon¬
         <lb/>de. Qui croira cependant, que ceux
         <lb/>qui ſe ueulent eſleuer &amp; fortifier de la
         <lb/>foibleſſe d’autruy, ſe puiſſent eſleuer ou
         <lb/>fortifier de leur propre force? Et le bon
         <lb/>eſt, qu’ils penſent eſtre quittes de leur
         <lb/>effronterie à vilipender ce ſexe, vſants
         <lb/>d’vne effronterie pareille à ſe loüer &amp; ſe
         <lb/>dorer eux meſmes, ie dis par fois en par¬
         <lb/>ticulier comme en general, voire à quel¬
         <lb/>que tort que ce ſoit: comme ſi la verité
         <lb/>de leur vãterie receuoit meſure &amp; qua¬
         <lb/>lité de ſon impudence. Et Dieu ſçait ſi
         <lb/>ie congnois de ces ioyeux vanteurs, &amp;
         <lb/>dont les vanteries ſont tantoſt paſſées
         <lb/>en prouerbe, entre les plus eſchauffez
         <lb/>au meſpris des femmes. Mais quoy, s’ils
         <lb/>prennent droict d’eſtre galans &amp; ſuffi¬
         <lb/>ſans hommes, de ce qu’ils ſe déclarent
         <lb/>tels cõme par Edict; pourquoy n’abe¬
         <lb/>ſtiront ils les femmes par le contrepied
         <lb/>d’vn autre Edict? Et ſi ie iuge bien, ſoit
         <lb/>de la dignité, ſoit de la capacité des da¬
         <lb/>
         <fw>
            <lb/>B
            <pb n="10" facs="https://gallica.bnf.fr/ark:/12148/bpt6k3142288/f24"/>
            <lb/>10 Egalite des Hommes</fw>
         <lb/>mes, ie ne pretends pas à cette heure de
         <lb/>le prouuer par raiſons, puiſque les opi¬
         <lb/>niaſtres les pouroient debattre, ny par
         <lb/>exemples, d’autant qu’ils ſont trop cõ¬
         <lb/>muns; ains ſeulement par l’aucthorité
         <lb/>de Dieu meſme, des arcſboutans de ſon
         <lb/>Egliſe &amp; de ces grands hommes qui
         <lb/>ont ſeruy de lumiere à l’Vniuers. Ren¬
         <lb/>geons ces glorieux teſmoins en teſte,
         <lb/>&amp; reſeruons Dieu, puis les Saincts Pe¬
         <lb/>res de ſon Egliſe, au fonds, comme le
         <lb/>treſor.
         <lb/>Platon à qui nul n’a debattu le tiltre
         <lb/>de diuin, &amp; conſequemment Socrates
         <lb/>ſon interprete &amp; Protecole en ſes Eſ¬
         <lb/>cripts; (s’il n’eſt là meſme celuy de So¬
         <lb/>crates, ſon plus diuin Precepteur) leur
         <lb/>aſſignent meſmes droicts, facultez &amp;
         <lb/>functions, en leurs Republiques &amp; par
         <lb/>tout ailleurs. Les maintiennent, en ou¬
         <lb/>tre, auoir ſurpaſſé maintefois tous les
         <lb/>hommes de leur Patrie: comme en ef¬
         <lb/>fect elles ont inuenté partie des plus
         <lb/>beaux arts, ont excellé, voire enſeigné
         <lb/>cathedralement &amp; ſouuerainement ſur
         <lb/>tous les hommes en toutes ſortes de
         <lb/>perfections &amp; vertus, dans les plus fa¬
         <lb/>
         <pb n="11" facs="https://gallica.bnf.fr/ark:/12148/bpt6k3142288/f25"/>
         <fw>
            <lb/>Et des Femmes. 11</fw>
         <lb/>meuſes villes antiques entre autres Ale¬
         <lb/>xandrie, premiere de l’Empire apres
         <lb/>Hypathia.
         <lb/>Rome. Dont il eſt arriué que ces deux
         <lb/>Philoſophes, miracles de Nature, ont
         <lb/>creu dõner plus de luſtre à des diſcours
         <lb/>de grand poix, s’ils les prononçoient
         <lb/>en leurs liures par la bouche de Dioti¬
         <lb/>me &amp; d’Aſpaſie: Diotime que ce der¬
         <lb/>nier ne craint point d’appeller ſa mai¬
         <lb/>ſtreſſe &amp; Preceptrice, en quelques vnes
         <lb/>des plus hautes ſciences, luy Precepteur
         <lb/>&amp; maiſtre du genre humain. Ce que
         <lb/>Theodoret releue ſi volontiers en l’O¬
         <lb/>raiſon de la Foy, ce me ſemble; qu’il pa¬
         <lb/>roiſt bien que l’opinion fauorable au
         <lb/>ſexe luy eſtoit fort plauſible. Apres tous
         <lb/>ces teſmoignages de Socrates, ſur le
         <lb/>
         <sic>ſaict</sic>
         <corr>ſaict</corr> des dames; on void aſſez que s’il la¬
         <lb/>che quelque mot au Sympoſe de Xeno¬
         <lb/>phon contre leur prudence, à compa¬
         <lb/>raiſon de celle des hommes, il les re¬
         <lb/>garde ſelon l’ignorance &amp; l’inexperien¬
         <lb/>ce où elles ſont nourries, ou bien au pis
         <lb/>aller en general, laisſant lieu frequent
         <lb/>&amp; ſpatieux aux exceptions: à quoy les
         <lb/>deuiſeurs dont eſt queſtion ne s’enten¬
         <lb/>dent point. <fw>
            <lb/>B ij
            <pb n="12" facs="https://gallica.bnf.fr/ark:/12148/bpt6k3142288/f26"/>
            <lb/>12 Egalité des Hommes</fw>
         <lb/>Que ſi les dames arriuẽt moins ſouuẽt
         <lb/>que les hõmes, aux degrez d’excellence,
         <lb/>c’eſt merueille que le deffaut de bonne
         <lb/>inſtructiõ, voire l’affluẽce de la mauuaiſe
         <lb/>expreſſe &amp; profeſſoire ne face pis, les
         <lb/>gardant d’y pouuoir arriuer du tout. Se
         <lb/>trouue til plus de difference des hom¬
         <lb/>mes à elles que d’elles à elles meſmes, ſe¬
         <lb/>lon l’inſtitution qu’elles ont prinſe, ſe¬
         <lb/>lon qu’elles ſont eſleuées en ville ou vil¬
         <lb/>lage, ou ſelon les Nations? Et pourquoy
         <lb/>leur inſtitution ou nourriture aux affai¬
         <lb/>res &amp; Lettres à l’égal des hommes, ne
         <lb/>rempliroit elle ce vuide, qui paroiſt or¬
         <lb/>dinairement entre les teſtes des meſmes
         <lb/>hommes &amp; les leurs: puis que la nour¬
         <lb/>riture eſt de telle importance qu’vn
         <lb/>de ſes membres ſeulement, c’eſt à dire
         <lb/>le commerce du monde, abondant aux
         <lb/>Françoiſes &amp; aux Angloiſes, &amp; man¬
         <lb/>quant aux Italiennes, celles cy ſont de
         <lb/>gros en gros de ſi loing ſurpaſſées par
         <lb/>celles là? Ie dis de gros en gros, car en
         <lb/>detail les dames d’Italie triumphent par
         <lb/>fois: &amp; nous en auons tiré deux Reynes
         <lb/>à la prudence deſquelles la France a
         <lb/>trop d’obligation. Pourquoy vrayment
         <pb n="13" facs="https://gallica.bnf.fr/ark:/12148/bpt6k3142288/f27"/>
         <fw>
            <lb/>Et des Femmes. 13</fw>
         <lb/>la nourriture ne frapperoit elle ce coup,
         <lb/>de remplir la diſtance qui ſe void entre
         <lb/>les entendemens des hommes &amp; des
         <lb/>femmes; veu qu'en cet exemple icy le
         <lb/>moins ſurmonte le plus, par l’aſſiſtance
         <lb/>d’vne ſeule de ſes parcelles, ie dis ce cõ¬
         <lb/>merce &amp; conuerſatiõ: l’air des Italiẽnes
         <lb/>eſtant plus ſubtil &amp; propre à ſubtilizer
         <lb/>les eſprits, comme il paroiſt en ceux de
         <lb/>leurs hommes, confrontez commune¬
         <lb/>ment contre ceux là des François &amp; des
         <lb/>Anglois? Plutarque au Traicté des ver¬
         <lb/>tueux faicts des femmes maintient; que
         <lb/>la vertu de l’homme &amp; de la femme eſt
         <lb/>meſme choſe. Seneque d’autre part
         <lb/>publie aux Conſolations; qu’il faut
         <lb/>croire que la Nature n’a point traicté
         <lb/>les dames ingratement, ou reſtrainct &amp;
         <lb/>racourcy leurs vertus &amp; leurs eſprits,
         <lb/>plus que les vertus &amp; les eſprits des hõ¬
         <lb/>mes: mais qu’elle les a doüées de pareil¬
         <lb/>le vigueur &amp; de pareille faculté à tou¬
         <lb/>te choſe honeſte &amp; loüable. Voyons
         <lb/>ce qu’en iuge apres ces deux, le tiers
         <lb/>chef du Triũuirat de la ſageſſe humai¬
         <lb/>ne &amp; morale en ſes Eſſais. Il luy ſemble,
         <lb/>dit il, &amp; ſi ne ſçait pourquoy, qu’il ſe <fw>
            <lb/>B iij
            <pb n="14" facs="https://gallica.bnf.fr/ark:/12148/bpt6k3142288/f28"/>
            <lb/>14 Egalité des Hommes</fw>
         <lb/>trouue rarement des femmes dignes
         <lb/>de commander aux hommes. N'eſt ce
         <lb/>pas les mettre en particulier à l'egale
         <lb/>contrebalance des hommes, &amp; confeſ¬
         <lb/>ſer, que s’il ne les y met en general il
         <lb/>craint d’auoir tort: bien qu’il peuſt ex¬
         <lb/>cuſer ſa reſtrinction, ſur la pauure &amp;
         <lb/>diſgraciée nourriture de ce ſexe. N’ou¬
         <lb/>bliant pas au reſte d’alleguer &amp; releuer
         <lb/>en autre lieu de ſon meſme liure, cette
         <lb/>authorité que Platon leur depart en ſa
         <lb/>Republique: &amp; qu’Anthiſtenes nioit
         <lb/>toute difference au talent &amp; en la vertu
         <lb/>des deux ſexes. Quant au Philoſophe
         <lb/>Ariſtote, puiſque remuant Ciel &amp; terre,
         <lb/>il n’a point contredit en gros, que ie
         <lb/>ſcache, l’opinion qui fauoriſe les dames,
         <lb/>il l’a confirmée: s'en rapportant, sans
         <lb/>doubte, aux ſentences de ſon pere &amp;
         <lb/>grand pere ſpirituels, Socrates &amp; Platõ,
         <lb/>comme à choſe conſtante &amp; fixe ſoubs
         <lb/>le credit de tels perſonnages: par la
         <lb/>bouche deſquels il faut aduoüer que le
         <lb/>genre humain tout entier, &amp; la raiſon
         <lb/>meſme, ont prononcé leur arreſt. Eſt il
         <lb/>beſoing d’alleguer infinis autres anciens
         <lb/>&amp; modernes de nom illuſtre, ou parmy
         <lb/>Eraſme E¬
         <lb/>piſt: &amp; Col¬
         <lb/>loq. Poli¬
         <lb/>
         <pb n="15" facs="https://gallica.bnf.fr/ark:/12148/bpt6k3142288/f29"/>
         <fw>
            <lb/>Et des Femmes.15</fw>
         <lb/>tia: Epiſt.
         <lb/>Agripa Pre¬
         <lb/>cel: du ſexe
         <lb/>feminin.
         <lb/>Courtizan.
         <lb/>ces derniers, Eraſme, Politien, Agripa,
         <lb/>ny cet honneſte &amp; pertinent Prece¬
         <lb/>pteur des courtizans: outre tant de fa¬
         <lb/>meux Poëtes ſi contrepoinctez tous en¬
         <lb/>ſemble aux meſpriſeurs du ſexe femi¬
         <lb/>nin, &amp; ſi partiſans de ſes aduantages
         <lb/>aptitude &amp; diſpoſition à tout office
         <lb/>tout exercice loüable &amp; digne? Les da¬
         <lb/>mes en verité ſe conſolent, que ces deſ¬
         <lb/>crieurs de leur merite ne ſe peuuent
         <lb/>prouuer habiles gens, ſi tous ces eſprits
         <lb/>le ſont: &amp; qu'vn homme fin ne dira pas,
         <lb/>encores qu’il le creuſt, que le merite &amp;
         <lb/>paſſedroit du ſexe feminin tire court,
         <lb/>pres celuy du maſculin; iuſques à ce
         <lb/>que par arreſt il ait faict declarer tous
         <lb/>ceux là buffles, affin d’infirmer leur teſ¬
         <lb/>moignage ſi contraire à tel decry. Et
         <lb/>buffles faudroit il encores declarer des
         <lb/>Peuples entiers &amp; des plus ſublins, en¬
         <lb/>tre autres ceux de Smyrne en Tacitus:
         <lb/>qui pour obtenir iadis à Rome preſſeã¬
         <lb/>ce de nobleſſe ſur leurs voiſins, alle¬
         <lb/>goient eſtre deſcendus, ou de Tantalus
         <lb/>fils de Iupiter ou de Theſeus petit fils
         <lb/>de Neptune ou d’vne Amazone, la¬
         <lb/>quelle par ce moyen ils contrepeſoient
         <pb n="16" facs="https://gallica.bnf.fr/ark:/12148/bpt6k3142288/f30"/>
         <fw>
            <lb/>16 Egalité des Hommes</fw>
         <lb/>Hotman
         <lb/>pour l’ety¬
         <lb/>mologie
         <lb/>des Pairs:
         <lb/>du Tillet
         <lb/>&amp; Math.
         <lb/>Hiſt oire
         <lb/>du Roy
         <lb/>pour les
         <lb/>Dames
         <lb/>Rairreſſes.
         <lb/>Plut.
         <lb/>à ces Dieux. Pour le regard de la loy Sa¬
         <lb/>lique, qui priue les femmes de la cou¬
         <lb/>ronne, elle n’a lieu qu’en France. Et fut
         <lb/>inuẽtée au temps de Pharamond, pour
         <lb/>la ſeulle conſideration des guerres con¬
         <lb/>tre l’Empire duquel nos Peres ſecoü¬
         <lb/>oient le ioug: le ſexe feminin eſtant
         <lb/>vray ſemblablement d’vn corps moins
         <lb/>propre aux armes, par la neceſſité du
         <lb/>port &amp; nourriture des enfans. Il faut ré¬
         <lb/>marquer encores neantmoins, que les
         <lb/>Pairs de France ayans eſté créez en pre¬
         <lb/>miere intention comme vne eſpece de
         <lb/>perſonniers des Roys, ainſi que leur
         <lb/>nom le declare: les dames Pairaiſſes de
         <lb/>leur chef ont ſeance, priuilege &amp; voix
         <lb/>deliberatiue par tout où les Pairs en ont
         <lb/>&amp; de meſme eſtenduë. Comme auſſi les
         <lb/>Lacedemoniens ce braue &amp; genereux
         <lb/>Peuple, conſultoit de toutes affaires
         <lb/>priuées &amp; publiques auec ſes femmes.
         <lb/>Bien a ſeruy cependant aux François,
         <lb/>de trouuer l’inuention des Regentes,
         <lb/>pour vn equiualent des Roys; car ſans
         <lb/>cela combien y a <choice>
            <sic/>
            <corr>t</corr>
         </choice> il que leur Eſtat fuſt
         <lb/>par terre? Nous ſçaurions bien dire au¬
         <lb/>iourd’huy par eſpreuue, quelle neceſſi
         <lb/>
         <fw>
            <lb/>te
            <pb n="17" facs="https://gallica.bnf.fr/ark:/12148/bpt6k3142288/f31"/> Et des Femmes.
            17</fw>
         <lb/>té les minoritez des Roys ont de cette
         <lb/>recepte. Les Germains ces belliqueux
         <lb/>Peuples, dit Tacitus, qui apres plus de
         <lb/>deux cens ans de guerre, furent pluſtoſt
         <lb/>triumphéz que vaincus; portoient
         <lb/>dot à leurs femmes, non au rebours. Ils
         <lb/>auoient au ſurplus des Nations, qui n’e¬
         <lb/>ſtoient iamais regies que par ce ſexe. Et
         <lb/>quand Ænée preſente à Didon le ſce¬
         <lb/>ptre d’Ilione, les ſcoliaſtes diſent, que
         <lb/>cela prouient, de ce que les dames filles
         <lb/>aiſnées, telle qu’eſtoit cette Princeſſe,
         <lb/>regnoient anciennement aux maiſons
         <lb/>Royalles. Veult-on deux plus beaux
         <lb/>enuers à la loy Salique, ſi deux enuers
         <lb/>elle peut ſouffrir? Si ne meſpriſoient
         <lb/>pas les femmes nos anciens Gaulois, ny
         <lb/>les Carthaginois auſſi; lors qu’eſtans
         <lb/>vnis en l’armée d’Hanibal pour paſſer
         <lb/>les Alpes, ils eſtablirent les dames Gau¬
         <lb/>loiſes arbitres de leurs differends. Et
         <lb/>quand les hommes deſroberoient à
         <lb/>ce ſexe en pluſieurs lieux, part aux meil¬
         <lb/>leurs aduantages; l’inegalité des forces
         <lb/>corporelles plus que des ſpirituelles, ou
         <lb/>du merite, peut facilement eſtre cauſe
         <lb/>du larrecin &amp; de ſa ſouffrance: forces <fw>
            <lb/>C
            <pb n="18" facs="https://gallica.bnf.fr/ark:/12148/bpt6k3142288/f32"/> 18 Egalité des
            Hommes</fw>
         <lb/>corporelles, qui ſont vertus ſi baſſes,
         <lb/>que la beſte en tient plus par deſſus
         <lb/>l’homme, que l’homme par deſſus la
         <lb/>femme. Et ſi ce meſme Hiſtoriogra¬
         <lb/>phe Latin nous apprend, qu’où la force
         <lb/>regne, l'equité, la probité, la modeſtie
         <lb/>meſme, ſont les attributs du vainqueur;
         <lb/>s’eſtonnera<choice>
            <sic/>
            <corr>-t</corr>
         </choice>-on, que la ſuffiſance &amp; les
         <lb/>merites en general, ſoient ceux de nos
         <lb/>hommes, priuatiuement aux femmes.
         <lb/>Au ſurplus l’animal humain n'eſt
         <lb/>homme ny femme, à le bien prendre,
         <lb/>les ſexes eſtants faicts non ſimplement,
         <lb/>mais ſecundum quid, comme parle l’Eſ¬
         <lb/>chole: c’eſt à dire pour la ſeule propa¬
         <lb/>gation. L’vnique forme &amp; difference de
         <lb/>cet animal, ne conſiſte qu’en l’ame hu¬
         <lb/>maine. Et s’il eſt permis de rire en paſſãt,
         <lb/>le quolibet ne ſera pas hors de ſaisõ, nous
         <lb/>apprenant; qu’il n’eſt rien plus ſemblable
         <lb/>au chat ſur vne feneſtre, que la chatte.
         <lb/>L’homme &amp; la femme ſont tellement
         <lb/>vns, que ſi l’homme eſt plus que la
         <lb/>femme, la femme eſt plus que l’homme.
         <lb/>L’homme fut créé maſle &amp; femelle, dit
         <lb/>l’Eſcriture, ne comptant ces deux que
         <lb/>pour vn. Dont Ieſus-Chriſt eſt appellé
         <pb n="19" facs="https://gallica.bnf.fr/ark:/12148/bpt6k3142288/f32"/>
         <fw>
            <lb/>Et des Femmes. 19</fw>
         <lb/>fils de l’homme, bien qu’il ne le ſoit que
         <lb/>de la femme. Ainſi parle apres le grãd
         <lb/>Sainct Baſile: La vertu de l’homme &amp;
         <lb/>de la femme eſt meſme choſe, puis que
         <lb/>Dieu leur a decerné meſme creation &amp;
         <lb/>meſme honneur: maſculum &amp; fœmi¬
         <lb/>ninam fecit eos. Or en ceux de qui la Na¬
         <lb/>ture eſt vne &amp; meſme, il faut que les a¬
         <lb/>ctions auſſi le ſoient, &amp; que l’eſtime &amp;
         <lb/>loyer en ſuitte ſoient pareils, où les œu¬
         <lb/>ures ſont pareilles. Voila donc la de¬
         <lb/>poſition de ce puiſſant pilier, &amp; venera¬
         <lb/>ble teſmoing de l’Egliſe, Il n'eſt pas
         <lb/>mauuais de ſe ſouuenir ſur ce poinct,
         <lb/>que certains ergotiſtes anciens, ont
         <lb/>paſſé iuſques à cette niaiſe arrogance,
         <lb/>de debattre au ſexe feminin l’image de
         <lb/>Dieu a difference de l’homme: laquelle
         <lb/>image ils deuoient, ſelon ce calcul at¬
         <lb/>tacher à la barbe. Il failloit de plus &amp; par
         <lb/>conſequent, deſnier aux femmes l’ima¬
         <lb/>ge de l’homme, ne pouuant luy reſſem¬
         <lb/>bler, ſans qu’elles reſſemblaſſent à celuy
         <lb/>auquel il reſſemble. Dieu meſme leur
         <lb/>à departy les dons de Prophetie indif¬
         <lb/>feramment auec les hommes, les ayant
         <lb/>eſtablies auſſi pour Iuges, inſtructrices
         <lb/>Homil. 1.
         <lb/>Olda Debora.<fw>
            <lb/>C ij
            <pb n="20" facs="https://gallica.bnf.fr/ark:/12148/bpt6k3142288/f34"/>
            <lb/>20 Egalité des Hommes</fw>
         <lb/>&amp; conductrices de ſon Peuple fidelle
         <lb/>en paix &amp; en guerre: &amp; qui plus eſt, ren¬
         <lb/>du triumphantes auec luy des hautes
         <lb/>victoires, qu’elles ont auſſi maintefois
         <lb/>emportées &amp; arborées en diuers lieux
         <lb/>du Monde: mais ſur quelles gens, à vo¬
         <lb/>ſtre aduis? Cyrus &amp; Theſeus: à ces deux
         <lb/>on adiouſte Hercules, lequel elles ont
         <lb/>ſinon vaincu, du moins bien battu.
         <lb/>Auſſi fut la cheute de Pentaſilée, cou¬
         <lb/>ronnemẽt de la gloire d’Achilles: oyez
         <lb/>Seneque &amp; Ronſard parlans de luy. L'AmaZone il vainquit dernier effroy
         <lb/>des Grecs.Pentaſilée il rua ſur la poudre.
         <lb/>Ont elles au ſurplus, (ce mot par oc¬
         <lb/>caſion) moins excellé de foy, qui com¬
         <lb/>prend toutes les vertus principales, que
         <lb/>de ſuffiſance &amp; de force magnanime &amp;
         <lb/>guerriere? Paterculus nous apprend,
         <lb/>qu’aux proſcription Romaines, la fide¬
         <lb/>lité des enfãs fut nulle, des affranchis le¬
         <lb/>gere, des femmes treſgrande. Que ſi
         <lb/>Sainct Paul, ſuyuãt ma route des teſmoi¬
         <lb/>gnages ſaincts, leur deffend le miniſte¬
         <lb/>re &amp; leur commande le ſilence en l’E¬
         <lb/>gliſe: il eſt euident que ce n’eſt point
         <pb n="21" facs="https://gallica.bnf.fr/ark:/12148/bpt6k3142288/f35"/>
         <fw>
            <lb/>Et des Femmes. 21</fw>
         <lb/>par aucun meſpris: ouy bien ſeulement,
         <lb/>de crainte qu’elles n’eſmeuuent les ten¬
         <lb/>tations, par cette montre ſi claire &amp; pu¬
         <lb/>blique qu’il faudroit faire en miniſtrant
         <lb/>&amp; preſchant, de ce qu’elles ont de gra¬
         <lb/>ce &amp; de beauté plus que les hommes.
         <lb/>Ie dis que l’exemption de meſpris eſt
         <lb/>euidente, puiſque cet Apoſtre parle
         <lb/>de Theſbé comme de ſa coadiutrice
         <lb/>en l’œuure de noſtre Seigneur, ſans
         <lb/>toucher le grand credit de Saincte Pe¬
         <lb/>tronille vers ſainct Pierre: &amp; puis auſſi
         <lb/>que la Magdeleine eſt nommée en l’E¬
         <lb/>gliſe égale aux Apoſtres, par Apoſtolis.
         <lb/>Entre au¬
         <lb/>tres au Ca¬
         <lb/>lendrier
         <lb/>des Grecs,
         <lb/>publié par
         <lb/>Genebrard.
         <lb/>Voire que l’Egliſe &amp; eux-meſmes ont
         <lb/>permis vne exception de ceſte reigle de
         <lb/>ſilence pour elle, qui preſcha trente ans
         <lb/>en la Baume de Marſeille au rapport de
         <lb/>toute la Prouence. Et ſi quelqu'vn im¬
         <lb/>pugne ce teſmoignage de predications,
         <lb/>on luy demandera que faiſoient les Si¬
         <lb/>byles, ſinon preſcher l'Vniuers par di¬
         <lb/>uine inſpiration, ſur l’euenement futur
         <lb/>de Ieſus-Chriſt? Toutes les anciennes
         <lb/>Nations cõcedoient la Preſtriſe aux fe¬
         <lb/>mes, indifféremment auec les hommes.
         <lb/>Et les Chreſtiens ſont au moins forcez <fw>
            <lb/>C iij
            <pb n="22" facs="https://gallica.bnf.fr/ark:/12148/bpt6k3142288/f36"/>
            <lb/>22 Egalité des Hommes</fw>
         <lb/>de conſentir, qu’elles ſoyent capables
         <lb/>d’appliquer le Sacrement de Bapteſme:
         <lb/>mais quelle faculté de diſtribuer les au¬
         <lb/>tres leur peut eſtre iuſtement deniée; ſi
         <lb/>celle de diſtribuer ceſtuy-là, leur eſt iu¬
         <lb/>ſtement accordé? De dire que la neceſſi¬
         <lb/>té des petits enfãs mourãs, ait forcé les
         <lb/>Peres anciens d’eſtablir cet vſage en deſ¬
         <lb/>pit d’eux: il eſt certain qu’ils n’auroient
         <lb/>iamais creu que la neceſſité les peuſt diſ¬
         <lb/>penſer de mal faire, iuſques aux termes
         <lb/>de permettre violer &amp; diffamer l’appli¬
         <lb/>cation d’vn Sacrement. Et partant con¬
         <lb/>cedans ceſte faculté de diſtribution aux
         <lb/>femmes, on void à clair qu’ils ne les ont
         <lb/>interdites de diſtribuer les autres Sacre¬
         <lb/>mẽs, que pour maintenir touſiours plus
         <lb/>entiere l’auctorité des hommes; ſoit
         <lb/>pour eſtre de leur ſexe, ſoit afin qu’à
         <lb/>droit ou à tort, la paix fuſt plus aſſeurée
         <lb/>entre les deux ſexes, par la foibleſſe &amp;
         <lb/>Epiſt.
         <lb/>rauallement de l’vn. Certes ſainct Ieroſ¬
         <lb/>me eſcrit ſagement à noſtre propos;
         <lb/>qu’en matiere du ſeruice de Dieu, l’eſ¬
         <lb/>prit &amp; la doctrine doiuent eſtre conſi¬
         <lb/>derez, non le ſexe. Sentence qu’on doit
         <lb/>generaliſer, pour permettre aux Dames
         <pb n="23" facs="https://gallica.bnf.fr/ark:/12148/bpt6k3142288/f37"/>
         <fw>
            <lb/>Et des Femmes. 23</fw>
         <lb/>à plus forte raiſon, toute action &amp; ſciẽ¬
         <lb/>ce honneſte: &amp; cela ſuyuant auſſi les in¬
         <lb/>tentions du meſme ſainct, qui de ſa part
         <lb/>honnore &amp; auctoriſe bien fort leur ſexe.
         <lb/>Dauantage ſainct Iean l’Aigle &amp; le plus
         <lb/>chery des Euangeliſtes, ne meſpriſoit
         <lb/>Electra.
         <lb/>pas les fẽmes, non plus que ſainct Pier¬
         <lb/>re, ſainct Paul &amp; ces deux Peres, i’en¬
         <lb/>tends ſaint Baſile &amp; ſainct Ieroſme; puis
         <lb/>qu’il leur addreſſe ſes Epiſtres particu¬
         <lb/>lieremẽt: ſans parler d’infinis autres Ss:
         <lb/>ou Peres, qui ſont pareille addreſſe de
         <lb/>leurs Eſcrits. Quand au faict de Iudith
         <lb/>ie n’en daignerois faire mention s’il
         <lb/>eſtoit particulier, cela s'appelle depen¬
         <lb/>dant du mouuement &amp; volonté de ſon
         <lb/>auctrice: non plus que ie ne parle des
         <lb/>autres de ce qualibre; bienqu’ils ſoient
         <lb/>immenſes en quantité, comme ils ſont
         <lb/>autant heroiques en qualité de toutes
         <lb/>ſortes, que ceux qui couronnent les
         <lb/>plus illuſtres hommes. Ie n’enregiſtre
         <lb/>point les faicts priuez, de crainte qu’ils
         <lb/>ſemblent, non aduantages &amp; dons du
         <lb/>ſexe, ains boüillons d’vne vigueur pri¬
         <lb/>uée &amp; ſpecialle. Mais celuy de Iudith
         <lb/>merite place en ce lieu, parce qu’il eſt
         <pb n="24" facs="https://gallica.bnf.fr/ark:/12148/bpt6k3142288/f38"/>
         <fw>
            <lb/>24 Egalité des Hommes</fw>
         <lb/>bien vray, que ſon deſſein tombant au
         <lb/>cœur d’vne ieune dame, entre tant
         <lb/>d’hommes laſches &amp; faillis de cœur, à
         <lb/>tel beſoing, en ſi haulte &amp; ſi difficile
         <lb/>entrepriſe, &amp; pour tel fruict, que le ſalut
         <lb/>d’vn Peuple &amp; d’vne Cité fidelle à Dieu:
         <lb/>ſemble pluſtoſt eſtre vne inſpiration &amp;
         <lb/>prerogatiue diuine vers les femmes,
         <lb/>qu'vn traict purement voluntaire. Com¬
         <lb/>me auſſi le ſemble eſtre celuy de la Pu¬
         <lb/>celle d’Orleans, accompagné de meſ¬
         <lb/>mes circonſtances enuiron, mais de
         <lb/>plus ample &amp; large vtilité, s’eſtendant
         <lb/>iuſques au ſalut d’vn grand Royaume
         <lb/>&amp; de ſon Prince.
         <lb/>Æneid. 1
         <lb/>alluſion.Cette illuſtre AmaZone inſtruicte aux
         <lb/>ſoins de Mars,Fauche les eſcadrons &amp; braue les ha¬
         <lb/>Zars:Veſtant le dur plaſtron ſur ſa ronde
         <lb/>mammelle,Dont le bouton pourprè de graces eſtin¬
         <lb/>celle:Pour couronner ſon chef de gloire &amp;
         <lb/>de lauriers,Vierge elle oſe affronter les plus fameux
         <lb/>guerriers.<fw>
            <lb/>Adjouſtons
            <pb n="25" facs="https://gallica.bnf.fr/ark:/12148/bpt6k3142288/f39"/>
            <lb/>Et des Femmes. 25</fw>
         <lb/>Adjouſtons que la Magdelene eſt la
         <lb/>ſeule ame, à qui le Redempteur ait ia¬
         <lb/>mais prononcé ce mot, &amp; promis cette
         <lb/>auguſte grace: En tous lieux où ſe preſ¬
         <lb/>chera l’Euangile il ſera parlé de toy. Ie¬
         <lb/>ſus-Chriſt d’autrepart, declara ſa tres
         <lb/>heureuſe &amp; tres glorieuſe reſurrection
         <lb/>aux dames les premieres, affin de les rẽ¬
         <lb/>dre, dit vn venerable Pere ancien, Apo¬
         <lb/>ſtreſſes aux propres Apoſtres: cela, cõ¬
         <lb/>me lon ſçait, auec miſſion expreſſe: Va,
         <lb/>dit il, à cette cy meſme, &amp; recite aux
         <lb/>Apoſtres &amp; à Pierre ce que tu as veu.
         <lb/>Surquoy il faut notter, qu’il manifeſta
         <lb/>ſa nouuelle naiſſance eſgalement aux
         <lb/>femmes qu’aux hommes, en la perſon¬
         <lb/>ne d’Anne fille de <sic>Phannel</sic>
         <corr>Phanuel</corr>, qui le re¬
         <lb/>congneut en meſme inſtant, que le bon
         <lb/>vieillard Sainct Simeon. Laquelle naiſ¬
         <lb/>ſance, d’abondant, les Sybilles nom¬
         <lb/>mées, ont predite ſeules entre les Gen¬
         <lb/>tils, excellent priuilege du ſexe feminin<choice>
            <sic/>
            <corr>.</corr>
         </choice>
         <lb/>Quel honneur faict aux femmes auſſi,
         <lb/>ce ſonge ſuruenu chez Pilate; s’addreſ¬
         <lb/>ſant à l’vne d’elles priuatiuement à tous
         <lb/>les hommes, &amp; en telle &amp; ſi haulte oc¬
         <lb/>caſion. Et ſi les hommes ſe vantent, que <fw>
            <lb/>D
            <pb n="26" facs="https://gallica.bnf.fr/ark:/12148/bpt6k3142288/f40"/>
            <lb/>26 Egalité des Hommes</fw>
         <lb/>Ieſus-Chriſt ſoit nay de leur ſexe, on
         <lb/>reſpond, qu’il le failloit par neceſſaire
         <lb/>bien ſceance, ne ſe pouuant pas ſans ſcan¬
         <lb/>dale, meſler ieune &amp; à toutes les heures
         <lb/>du iour &amp; de la nuict parmy les preſſes,
         <lb/>aux fins de conuertir, ſecourir &amp; ſauuer
         <lb/>le genre humain, s’il euſt eſté du ſexe
         <lb/>des femmes: notamment en face de la
         <lb/>malignité des Iuifs. Que ſi quelqu’vn
         <lb/>au reſte eſt ſi fade; d’imaginer maſculin
         <lb/>ou feminin en Dieu, bien que ſon nom
         <lb/>ſemble ſonner le maſculin, ny conſe¬
         <lb/>quemment beſoin d’acception d’vn ſe¬
         <lb/>xe pluſtoſt que de l’autre, pour honno¬
         <lb/>rer l’incarnation de ſon fils; cettuy cy
         <lb/>monſtre à plein iour, qu’il eſt auſſi mau¬
         <lb/>uais Philoſophe que Theologien.
         <lb/>D’ailleurs, l'aduantage qu’ont les hom¬
         <lb/>mes par ſon incarnation en leur ſexe;
         <lb/>(s’ils en peuuent tirer vn aduantage,
         <lb/>veu cette neceſſité remarquée) eſt cõ¬
         <lb/>penſé par ſa conception tres precieuſe
         <lb/>au corps d’vne femme, par l’entiere per¬
         <lb/>fection de cette femme, vnique à por¬
         <lb/>ter nom de parfaicte entre toutes les
         <lb/>creatures purement humaines, depuis
         <lb/>la cheute de nos premiers parens, &amp;
         <pb n="27" facs="https://gallica.bnf.fr/ark:/12148/bpt6k3142288/f41"/>
         <fw>
            <lb/>Et des Femmes. 27</fw>
         <lb/>par ſon aſſumption vnique en ſuiect
         <lb/>humain auſſi.
         <lb/>Finalement ſi l’Eſcripture a declaré
         <lb/>le mary, chef de la femme, la plus gran¬
         <lb/>de ſottiſe que l’homme peuſt faire, c’eſt
         <lb/>de prendre cela pour paſſedroict de di¬
         <lb/>gnité. Car veu les exemples, aucthori¬
         <lb/>tez &amp; raiſons nottées en ce diſcours,
         <lb/>par où l’égalité des graces &amp; faueurs de
         <lb/>Dieu vers les deux eſpeces ou ſexes eſt
         <lb/>prouuée, voire leur vnité meſme, &amp;
         <lb/>veu que Dieu prononce: Les deux ne ſe¬
         <lb/>ront qu’vn: &amp; prononcé encores: L’hõ¬
         <lb/>me quittera pere &amp; mere pour ſuiure
         <lb/>ſa femme; il paroiſt que cette déclara¬
         <lb/>tion n’eſt faicte que par le beſoin expres
         <lb/>de nourrir paix en mariage. Lequel be¬
         <lb/>ſoin requeroit, ſans doubte, qu’vne des
         <lb/>parties cédaſt à l’autre, &amp; la preſtance
         <lb/>des forces du maſle ne pouuoit pas
         <lb/>ſouffrir que la ſoubmiſſiõ veĩt de ſa part.
         <lb/>Et quand bien il ſeroit veritable,
         <lb/>ſelon que quelques vns maintiennent,
         <lb/>que cette ſoubmiſſion fut imposée à la
         <lb/>femme pour chaſtiement du peché de
         <lb/>la pomme: cela encores eſt bien eſloi¬
         <lb/>gné de conclure à la pretendue prefe¬
         <lb/>
         <pb n="28" facs="https://gallica.bnf.fr/ark:/12148/bpt6k3142288/f42"/>
         <fw>
            <lb/>28 Egalité des Hommes</fw>
         <lb/>rance de dignité en l’homme. Si lon
         <lb/>croioit que l’Eſcripture luy commen¬
         <lb/>daſt de ceder à l’homme, comme indi¬
         <lb/>gne de le contrecarrer, voyez l’abſur¬
         <lb/>dité qui ſuiuroit: la femme ſe treu¬
         <lb/>ueroit digne d’eſtre faicte à l’image du
         <lb/>Createur, de iouyr de la treſſaincte Eu¬
         <lb/>cariſtie, des myſteres de la Redemptiõ,
         <lb/>du Paradis &amp; de la viſion voire poſſeſ¬
         <lb/>ſion de Dieu, non pas des aduantages
         <lb/>et priuileges de l’homme: ſeroit ce pas
         <lb/>déclarer l’homme plus precieux &amp; re¬
         <lb/>leué que telles choſes, &amp; partant com¬
         <lb/>mettre le plus grief des blaſphemes? FIN.
         <pb n="" facs="https://gallica.bnf.fr/ark:/12148/bpt6k3142288/f43"/>
         <lb/>L’IMPRIMEVR A RANGE'
         <lb/>ces vers icy pour emplir le reſte
         <lb/>de la feuille.AVTHEVR INCERTAIN.LVmine Acron dextro captus, Leonilla ſiniſtro,Et potis
         eſt forma vincere vterque Deos.Blande puer, lumen quod habes concede ſorori:Sic tu cæcus
         Amor, ſic erit illa Venus.VERSION.Lys &amp; ſa ieune mere außy beaux que les Dieux:De deux
         coſtez diuers ont perdu l’vn des yeux.Lys, donne ton bon œil à ta mere Argentine;Tu ſeras
         Cupidon, elle ſera Cyprine.AVTREMENTLyſe &amp; ſon petit Lys außy beaux que les Dieux,De
         deux coſtez diuers ont perdu l’vn des yeux.Si Lys donne l’autre œil à ſa mere admirée;Il
         eſt l'aueugle Amour, &amp; Lyſe Cytherée.<fw>
            <lb/>ã</fw>
         <pb n="" facs="https://gallica.bnf.fr/ark:/12148/bpt6k3142288/f44"/>
         <lb/>EX HORATIO.
         <lb/>DIAL.Onec gratus eram tibi,Nec quiſquam potior brachia candidæCeruici iuuenis
         dabat,Perſarum vigui Rege beatior.Donec non alia magisArſiſti, neque erat Lydia poſt
         Chloen,Lydia multi nominis,Romana vigui clarior Ilia.Men unc Thraſſa Chloe regit,Dulces
         docta modos &amp; Cytharæ ſciens:Prô qua non metuam mori,Si parcent animæ fata
         ſuperſtiti.Me torret face mutuaThurini Calais filius Orinthi:Proquobis patiar mori,Si
         parcent puero fata ſuperſtiti.Quid ſi priſca redit Venus,Diductoſque iugo cogit aheneo?Si
         ſlaua excutitur ChloeReiectæque patet ianua Lydiæ?Quanquam ſidere pulchriorIlle eſt, tu
         leuior cortice &amp; improboIracundior Adria;Tecum viuere amem, tecum obeam libens.
         <pb n="" facs="https://gallica.bnf.fr/ark:/12148/bpt6k3142288/f45"/>
         <lb/>DIALOGVE D’HORACE ET
         <lb/>DE LYDIETandis que mon amour t'enflãmoit conſtãmẽt,Pandis qu'vn ieune amy, brauãt ma
         ialouſie,Ne preſſoit ton beau col d’vn mol embraſſement,I'ay flory plus heureux qu'vn
         Monarque d'Aſie.Deuant que ton eſprit briſaſt ſa loyauté,Deuant qu'il euſt chery d’yne
         aueugle folieCloé plus que Lydie, illuſtre de beauté,I'ay ſurmonté l'eſclat de la Romaine
         Ilie.Cloé Greque ſans pair me poſſede à ſon tourPar sõ luth &amp; ſa voix qui ſcait charmer
         l'oreille:Et mourrois volontiers, victime de l'Amour,Pour conſeruer mourant cette ieune
         merueille.Calaïs Thurien épris de mes appas,Par vn reuers g'entil de ſes attraits me
         bleſſe:Et ſouffrirois deux fois la rigueur du trespas,Pour ſauuer du tombeau cette belle
         ieuneße.Quoy ſi l'amour premier reſſuſcitant ſon feuRamenoit ſoubs ton ioug mon ame
         reuoltée?Quoy ſi mon cœur ſolide eterniſant ſon vœu,Ma Lydie eſt reçeue &amp; Cloé
         rejettée?Encor qu'il ſoit pl9 beau qu'vn aſtre au frõt des cieux,Toy plus leger qu'vn liege
         &amp; plus mutin que l'õde;Ie veux rouler mes iours aux priſons de tes yeux,Ie yeux que mon
         cercueuil tes obſeques ſeconde.
         <pb n="" facs="https://gallica.bnf.fr/ark:/12148/bpt6k3142288/f46"/>
         <lb/>INCERTAIN SVR LHORLOGE
         <lb/>DE SABLE.<hi>E</hi>Xiguus vitro puluis qui diuidit horas,Et leuis anguſtum ſepe
         recurrit iter,Olim Alcipus erat:qui Marthæ vidit ocellosArſit, &amp; eſt ſubito factus
         abigne cinis.Irrequiete cinis, miſeros teſtabere amantes,More tuo, nulla poſſe quiete
         frui.VERSIONCe peu de poudre, helas! qui fîle en ces deux verres,Courant &amp; recourant
         ſur ſes eſtroictes erres,Affin de marquer l'heure &amp; meſurer le iour,Eſtoit iadis Alcipe
         eſclaue de l'Amour.Bruflè des yeux de Marthe il coula tout en cẽdre:Et faut, cendre
         inquiete, en ton aſpect cõprendre:Qu'vn miſerable eſprit bleſſé par vn bel œilN’a iamais de
         repos s'il te manque au cercueil.</p>
   </body>
</text>
